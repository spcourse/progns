# Riemann

Schrijf een functie die met behulp van een Riemann-som de integraal berekent van een kwadratische functie met gespecificeerde integratiegrenzen. Bijvoorbeeld:

$$\int_{d}^e (a x^2 + bx + c)~dx$$

Hier definiëren de waardes $a$, $b$ en $c$ de kwadratische functie. De parameters $d$ en $e$ respectievelijk de onder- en bovengrens van de integraal definiëren.

Het programma moet zowel de benadering van de integraal printen als de kwadratische functie plotten.


## Specificatie

- Maak een nieuw bestand genaamd `riemann.py`.

- Schrijf een functie `riemann()` die integralen kan berekenen met behulp van de Riemannsom.

	- De functie `riemann()` moet vier argumenten accepteren:

		- `a`, `b` en `c`, de parameters van de kwadratische functie
		- `a`, het begin van het integratiegebied
		- `b`, het einde van het integratiegebied
		- `n`, de hoeveelhier rechthoeken die we gebruiken om de integraal te benaderen.

	- De functie `riemann()` moet de wiskundige functie plotten

	- De functie `riemann()` moet de juiste waarde van de integraal teruggeven als resultaat.

- Het porgramma moet de `riemann()`-functie aanroepen om de integraal van verschillende kwadratische functies te bepalen.

## Tests

Ten eerste, test je programma voor een aantal integralen waarvan je de uitkomst van te voren al kent. Gebruik bijvoorbeeld voorbelden uit de introductie voor dit onderwerp. Of bedenk je eigen testgevallen.

Je kan ook de onderstaande voorbeelde uitproberen:

$$\int_{0}^5 2x~dx = 25$$

$$\int_{-2}^3 (-x^2 + 4x + 15)~dx \approx 73.33$$

$$\int_{-2}^3 (-x^2 - 8x + 8)~dx \approx 8.33$$

Zet deze functies in je eigen programma en zorg dat je onderaan een aantal keer je `riemann()`-functie aanroept, om deze voorbeelden te controleren.

## Debuggen

Lijkt het niet te werken?

- Check "op het oog" met een grafiek of de integraal überhaupt in de buurt komt van wat je mag verwachten.

- Als dat wel goed zit, kan het zijn dat het aantal stappen te klein is om tot een precies genoeg antwoord te komen. Probeer het aantal te verhogen en bekijk ook hoe dit de uitkomsten beinvloedt.


## Testen
Als je jezelf hebt overtuigd dat het echt werkt kan je checkpy gebruiken om een aantal automatische tests uit te voeren.

	checkpy riemann
